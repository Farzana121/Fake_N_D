রাগে-হতাশায় ট্যাগ খুলে তিনি জেলে
কাজের লোক যতজন ছিল, তাতে কাজ সামলানো যাচ্ছিল না। কর্তৃপক্ষকে বারবার বলা হয়েছে। কিন্তু কে শোনে কার কথা! কম লোক দিয়েই চালানো হচ্ছিল কাজ। কাঁহাতক আর সহ্য করা যায়। শেষে বিদ্রোহ করে বসলেন একজন।সম্প্রতি স্থানীয় আদালতে এই অপরাধ প্রমাণিত হয়েছে। চাংগি এয়ারপোর্ট ব্যবহার করা সিঙ্গাপুর এয়ারলাইনস ও সিল্কএয়ারের যাত্রীদের ব্যাগগুলোর ক্ষেত্রে এমন করেছিলেন তাই বুন কে। প্রায় ৩০০ ব্যাগে লাগানো প্রয়োজনীয় ট্যাগ ছিঁড়ে ফেলেছিলেন তিনি।আদালত সূত্রে জানা গেছে, অবসাদজনিত মানসিক সমস্যায় ভুগছিলেন তাই বুন কে। শুনানি শেষে ও সাক্ষ্য শুনে আদালত তাঁকে ২০ দিনের কারাদণ্ড দিয়েছেন।