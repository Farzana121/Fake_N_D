পাইলটের আকাশ ছোঁয়া হয়নি
জন্মের পর মা-বাবা আদরের সন্তানের নাম রেখেছিলেন পাইলট আলী (২৪)। আশা ছিল পাইলট হয়েই আকাশ ছোঁবেন তিনি। অভাবের সংসারে তা আর হয়ে ওঠেনি। পরে বিমানে চেপে সৌদি আরবে গিয়ে চাকরি করার স্বপ্ন দেখেন পাইলট। জমি ও মায়ের গয়না বিক্রি করে সাড়ে সাত লাখ টাকা তুলে দেন প্রতিবেশী বিচ্ছেদ আলীর (৫৫) হাতে। পাইলটের পরিবারের সদস্যদের অভিযোগ, বিচ্ছেদ তাঁকে বিদেশেও পাঠাননি, টাকাটাও ফেরত দেননি। এখন তাঁরা সর্বস্বান্ত।