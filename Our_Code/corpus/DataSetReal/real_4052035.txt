পা-বেঁধে ঝুলিয়ে নির্যাতনের ভিডিও ভাইরাল, ইউপি সদস্য আটক
পা- বেঁধে এক তরুণকে ঝুলিয়ে পেটানো হচ্ছে। এতে ওই তরুণ চিৎকার করছে। নির্যাতনের এমন একটি ভিডিও গত দুই দিন ধরে সামাজিক যোগাযোগ ফেসবুকে ঘুরছে। ঘটনাটি সিলেটের জকিগঞ্জ উপজেলার কাজলশাহ ইউনিয়নের বলে পুলিশ ও স্থানীয় সূত্রে জানা গেছে । পুলিশ বলছে, নির্যাতনকারী ব্যক্তিকে আজ বৃহস্পতিবার সন্ধ্যা ছয়টার দিকে কানাইঘাট কারাবাল্লা এলাকা থেকে আটক করা হয়েছে। তাঁর নাম আবদুস ছালাম।