১০৬ রানে শেষ বাংলাদেশ
ইডেন গার্ডেনসে দিবারাত্রির টেস্টে ভারতের বিপক্ষে টস জিতে ব্যাটিংয়ে বাংলাদেশ। দুই দলের ইতিহাসে এটাই প্রথম দিবারাত্রির টেস্টইন্দোর টেস্টের মতো ইডেনেও হতাশ করলেন ইমরুল কায়েস। মাত্র ৪ রান করে ইশান্ত শর্মার বলে এলবিডব্লুর শিকার হন। ওই ওভারের প্রথম বলে রিভিউ নিয়ে বেঁচেও যান তিনি। এলবিডব্লুর সিদ্ধান্তে রিভিউ নিলেও ভুল প্রমাণিত হন বাংলাদেশের এ ওপেনার। ৪ রান করে ফিরে গেছেন প্যাভিলিয়নে। ইমরুলকে দিয়ে শুরু, বাংলাদেশের ব্যাটসম্যানদের প্যাভিলিয়নে যাওয়ার মিছিলটা কাল থামেনি। নৈশভোজের বিরতি থেকে ফেরার খানিক পর ১০৬ রানে অলআউট হয়েছে বাংলাদেশ।ইমরুলের আউটের পর সাদমানের সঙ্গে জুটি বেঁধেছেন মুমিনুল হক। কিন্তু বাংলাদেশ অধিনায়ক আর সাদমানের জুটিও বেশিক্ষণ টেকেনি। ৭ বল খেলা মুমিনুল রানের খাতা খোলার আগেই যাদবের শিকার হন। স্লিপে দুর্দান্ত ক্যাচ নেন রোহিত শর্মা। মোহাম্মদ মিঠুন এসে টিকতে পেরেছেন মাত্র ২ বল। যাদবের দুর্দান্ত ডেলিভারিতে বোল্ড মিঠুন (০)। পরের ওভারে বিপর্যয় আরও বেড়েছে বাংলাদেশের। মোহাম্মদ শামির বলে বোল্ড হন মুশফিক। খেলেছেন মাত্র ৪ বল। নৈশভোজের আগে ৬ উইকেটে ৭৩ রান তুলেছে বাংলাদেশ। নৈশভোজ থেকে ফিরে আর ৩৩ রান তুলতেই অলআউট বাংলাদেশ।মিডল অর্ডারে বাংলাদেশের তিন ব্যাটসম্যান মুমিনুল, মিঠুন ও মুশফিক কোনো রান করতে পারেননি। ১১ বলের মধ্যে ফিরেছেন এ তিন ব্যাটসম্যান। আউট হওয়া চার ব্যাটসম্যানের স্কোর যথাক্রমে ৪,০,০,০। এক সাদমানই যা একটু লড়াই করার চেষ্টা করছিলেন। কিন্তু ৫২ বল খেলা সাদমানকে (২৯) তুলে নেন উমেশ। তাঁকে উইকেটরক্ষকের ক্যাচে পরিণত করেন এ পেসার। মাহমুদউল্লাকে তুলে নেন ইশান্ত।  এরপর শামির বলে মাথায় আঘাত পেয়ে রিটায়ার্ড হার্ট হয়ে ফিরেছেন লিটন। বদলি খেলোয়াড় নামানোর সুযোগ থাকলেও তা কাজে লাগাতে পারেনি বাংলাদেশ। স্কোয়াডে আর কোনো বিশেষজ্ঞ ব্যাটসম্যান নেই।ধারাভাষ্যকার লক্ষ্মণ শিবারামাকৃঞ্চন জানিয়েছেন, ‘ইডেনের উইকেটে প্রচুর ঘাস রয়েছে।’ পেসাররা এতে শুরুতে বাড়তি সুবিধা পেলেও তাঁর মতে, টস জিতে আগে ব্যাট করা উচিত। এর আগে ১১টি দিবারাত্রির টেস্টে টস জিতে ফিল্ডিং নেওয়ার নজির দেখা গেছে মাত্র দুবার। আগে ব্যাট করা দল জিতেছে ৬ ম্যাচ।ইডেন গার্ডেনসে ঐতিহাসিক টেস্ট খেলতে নেমেছে ভারত-বাংলাদেশ। নিজেদের ইতিহাসে প্রথমবারের মতো দিবারাত্রির টেস্টে মুখোমুখি হয়েছে দুই দল। বাংলাদেশ দলে দুটি পরিবর্তন আনা হয়েছে। স্পিনার তাইজুল ইসলামের জায়গায় খেলছেন পেসার আল-আমিন হোসেন। আরেক স্পিনার মেহেদী হাসান মিরাজের জায়গায় নাঈম হাসান। 