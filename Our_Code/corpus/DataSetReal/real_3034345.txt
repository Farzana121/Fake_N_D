১০৮ মেগাপিক্সেল ক্যামেরার স্মার্টফোন
পেছনে পাঁচ ক্যামেরার ‘মি সিসি৯ প্রো’ স্মার্টফোন দেখাল শাওমি। মূল সেন্সরটি ১০৮ মেগাপিক্সেলের। বাকি চারটি সেন্সর হলো পাঁচগুণ অপটিক্যাল জুমের ৫ মেগাপিক্সেল সেন্সর, দ্বিগুণ জুমের ১২ মেগাপিক্সেল সেন্সর, ২০ মেগাপিক্সেল আলট্রাওয়াইড অ্যাঙ্গেল সেন্সর এবং ২ মেগাপিক্সেল ম্যাক্রো সেন্সর। সামনের ক্যামেরাটি ৩২ মেগাপিক্সেলের।শাওমির সঙ্গে যৌথভাবে ১০৮ মেগাপিক্সেল সেন্সরটি বানিয়েছে স্যামসাং। স্মার্টফোন হিসেবে সেন্সরটি বেশ বড়। আর পাঁচগুণ জুমের ৫ মেগাপিক্সেল সেন্সরটিতে ১০ থেকে ৫০ গুণ পর্যন্ত হাইব্রিড জুম সমর্থন করে। মানে অপটিক্যাল ও ডিজিটাল জুম মিলিয়ে ছবির বিষয়বস্তু ৫০ গুণ পর্যন্ত বড় করে দেখাতে পারে। এদিকে স্পেনে একই স্মার্টফোন ‘মি নোট ১০’ নামে বাজারে ছাড়ার ঘোষণা দিয়েছে শাওমি। সূত্র: এনগ্যাজেট