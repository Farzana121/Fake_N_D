কলকাতায় সাকিব
হঠাৎই কলকাতায় সাকিব আল হাসান। উঠেছেন হায়াৎ রিজেন্সি হোটেলে। কাল কলকাতায় আসা সাকিবের ঢাকা ফিরে যাওয়ার কথা আজকালের মধ্যেই।তিনবার ফিক্সিংয়ের প্রস্তাব পেয়েও আইসিসিকে না জানানোয় বর্তমানে সব ধরনের ক্রিকেটে নিষিদ্ধ সাকিব। ইডেন গার্ডেনে যখন বাংলাদেশ-ভারত গোলাপি টেস্ট চলছে, তখন তাঁর হঠাৎ কলকাতায় আসা তাই কৌতূহলের জন্ম দিয়েছে। এ ব্যাপারে জানতে যোগাযোগ করা হলেও সাকিব ছিলেন নিরুত্তর। তবে বাংলাদেশ দল ও বিসিবি সূত্রে নিশ্চিত হওয়া গেছে, সাকিবের কলকাতা আসার সঙ্গে তাদের কোনো সম্পর্ক নেই। এটি তাঁর ব্যক্তিগত সফর।ওদিকে ওয়ানডে অধিনায়ক মাশরাফি বিন মুর্তজাও ব্যক্তিগত কারণে বর্তমানে কলকাতায় অবস্থান করছেন।