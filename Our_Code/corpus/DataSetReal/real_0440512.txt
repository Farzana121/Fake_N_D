কসবায় দুটি ট্রেনের সংঘর্ষ
ব্রাহ্মণবাড়িয়া জেলার কসবা উপজেলার মন্দবাগ নামক স্থানে দুটি ট্রেনের মুখোমুখি সংঘর্ষ হয়েছে। জানা গেছে, আজ সোমবার দিবাগত রাত ২টা ৪৮ মিনিটে নাগাদ চট্টগ্রাম থেকে ঢাকা অভিমুখী তুর্ণা নিশীথা আর সিলেট থেকে চট্টগ্রাম অভিমুখে যাত্রা করা উদয়ন এক্সপ্রেস ট্রেন দুটির মধ্যে সংঘর্ষ হয়।তাতে দুটি ট্রেনের কয়েকটি বগি দুমড়ে মুচড়ে গেছে। প্রাথমিক অবস্থায় বহু হতাহতের আশঙ্কা করা হচ্ছে।এরই মধ্যে ঘটনাস্থলে উপজেলা নির্বাহী কর্মকর্তা মাসুদুল আলম পৌঁছেছেন। তিনি উদ্ধার কাজ তদারকি করছেন। ফায়ার সার্ভিস, পুলিশ, রেলওয়ে কর্তৃপক্ষ এবং স্থানীয় অধিবাসীরা উদ্ধার কাজ চালাচ্ছেন। দুর্ঘটনার পর ঢাকার সঙ্গে চট্টগ্রাম ও সিলেটের রেলযোগাযোগ বন্ধ রয়েছে। 