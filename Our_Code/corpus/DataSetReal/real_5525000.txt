ঝোড়ো বেগে গিয়ে আটকে রাখা শিশুর লাশ উদ্ধার
বকেয়া বিলের দাবিতে ছয় মাস বয়সী শিশু আলিফের লাশ আটকে রেখেছিল হাসপাতাল কর্তৃপক্ষ। টাকার অঙ্কটা নেহাত কম নয়। বাংলাদেশি মুদ্রায় প্রায় ১৫ লাখ টাকা। একসঙ্গে এত টাকা পরিশোধ করার সামর্থ্য ছিল না দরিদ্র মা-বাবার। অসহায় পরিবারটিকে সহায়তা করতে এগিয়ে আসেন ভাড়ায়চালিত মোটরসাইকেলের চালকেরা। দল বেঁধে হাসপাতালের সামনে ভিড় করে তাঁরা মর্গ থেকে শিশুটির লাশ উদ্ধার করেন।