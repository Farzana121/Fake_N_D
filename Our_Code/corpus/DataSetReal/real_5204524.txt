ঢাকা-চট্টগ্রাম, চট্টগ্রাম-সিলেটে ট্রেন চলাচল স্বাভাবিক
ঢাকা-চট্টগ্রাম ও চট্টগ্রাম-সিলেট রুটে ট্রেন চলাচল শুরু হয়েছে। ব্রাহ্মণবাড়িয়ার কসবা উপজেলায় ট্রেন দুর্ঘটনার কারণে এই দুটি রুটে প্রায় আট ঘণ্টা ট্রেন চলাচল বন্ধ ছিল।গতকাল সোমবার দিবাগত রাত পৌনে তিনটার দিকে মন্দবাগ রেলওয়ে স্টেশনের ক্রসিংয়ে উদয়ন এক্সপ্রেস ও তূর্ণা নিশীথার মধ্যে সংঘর্ষ হয়। এতে এখন পর্যন্ত ১৬ জন নিহত হয়েছে। আহত হয়েছে অর্ধশতাধিক যাত্রী।এই ঘটনার পর থেকে এই দুটি রুটে ট্রেন চলাচল বন্ধ ছিল। পরে আজ মঙ্গলবার সকাল সাড়ে ১০ টার দিকে দুই রুটে ট্রেন চলাচল শুরু হয়।কমলাপুর রেলস্টেশন ম্যানেজার আমিনুল ইসলাম প্রথম আলোকে বলেন, আজ সকাল ১০টা ২৫ মিনিট থেকে ঢাকা-চট্টগ্রাম রুটে ট্রেন চলাচল স্বাভাবিক হয়েছে। দুর্ঘটনাস্থল থেকে তূর্ণা নিশীথা ট্রেনটি ঢাকার উদ্দেশে রওনা হয়েছে। আজ বেলা আড়াইটার দিকে ঢাকার কমলাপুর রেলস্টেশনে ট্রেনটির পৌঁছানোর কথা।আরও পড়ুন:কসবায় দুটি ট্রেনের সংঘর্ষট্রেন দুর্ঘটনায় ৩টি তদন্ত কমিটি গঠন‘তূর্ণা নিশীথা সিগন্যাল অমান্য করে’ব্রাহ্মণবাড়িয়ায় দুই ট্রেনের সংঘর্ষে কমপক্ষে ১৫ জন নিহত‘মনে হয়েছিল ট্রেনটি ১০ হাত ওপরে উঠে গেছে’