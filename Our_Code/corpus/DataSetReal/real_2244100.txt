পাইলটের বেশে গেলেন ফেঁসে
বিমানবন্দরে বিশেষ সুবিধা পেতে পাইলটের সাজে সেজেছিলেন রজন মাহবুবানি। বিশেষ সুবিধার বদলে গ্রেপ্তার হয়েছেন তিনি। ভারতের দিল্লির ইন্দিরা গান্ধী আন্তর্জাতিক বিমানবন্দরে স্থানীয় সময় মঙ্গলবার সন্ধ্যায় এ ঘটনা ঘটে।সিএনএনের খবরে জানা যায়,  লুৎফানজার পাইলটের পোশাকে সেজেছিলেন রজন মাহবুবানি। তাঁর উদ্দেশ্য ছিল বিমানবন্দরের নিরাপত্তাকর্মীদের এড়িয়ে যাওয়া।পুলিশ বলছে, এয়ার এশিয়ার দিল্লি থেকে কলকাতাগামী উড়োজাহাজে মাহবুবানির যাত্রা করার কথা। বহির্গমন গেটে পাইলটের পোশাক পরা অবস্থায় তাঁকে আটক করা হয়।বিমানবন্দর পুলিশের উপকমিশনার সঞ্জয় ভাটিয়া সিএনএনকে বলেন,  লুৎফানজার পাইলট বিমানবন্দরের নিরাপত্তারক্ষীদের সতর্ক করেছিলেন যে সন্দেহভাজন এক যাত্রী পাইলটের সাজে আসতে পারেন।এয়ার এশিয়া তল্লাশি চালালে বিষয়টি জানা যায়।দিল্লি থেকে আসা মাহবুবানিকে আটক করা হয়। পরে তাঁকে দিল্লি পুলিশের কাছে হস্তান্তর করা হয়। মাহবুবানি লুৎফানজার  ভুয়া পরিচয়পত্র বানিয়েছিলেন। বিমানবন্দরে বিশেষ সুবিধা পেতে তিনি এ কাজ করেছিলেন।আটকের পর মাহবুবানি ভাটিয়া বলেন, থাইল্যান্ডে থাকাকালে ইউটিউব ও টিকটিক ভিডিওতে দেখে তিনি লুৎফানজার ভুয়া আইডি কার্ড বানান।