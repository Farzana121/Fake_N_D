সাংসদ তামান্নাকে বহিষ্কারের সিদ্ধান্ত নরসিংদী আ.লীগের
বাংলাদেশ উন্মুক্ত বিশ্ববিদ্যালয়ের (বাউবি) অধীনে অনুষ্ঠিত বিএ পরীক্ষায় জালিয়াতির কারণে নরসিংদীতে সংরক্ষিত নারী আসনের সাংসদ তামান্না নুসরাত ওরফে বুবলীকে দলীয় পদ থেকে বহিষ্কারের নীতিগত সিদ্ধান্ত নিয়েছে জেলা তামান্না নুসরাত সন্ত্রাসী হামলায় নিহত নরসিংদীর সাবেক পৌর মেয়র লোকমান হোসেনের স্ত্রী। ২০১১ সালের ১ নভেম্বর পৌর মেয়র ও জেলা আওয়ামী লীগের সাধারণ সম্পাদক লোকমান হোসেন গুলিতে নিহত হন।একাদশ জাতীয় সংসদ নির্বাচনের আগে জমা দেওয়া হলফনামা অনুযায়ী, তামান্না নুসরাত এইচএসসি পাস। তবে নিজের শিক্ষাগত যোগ্যতা বাড়িয়ে নিতে তিনি উন্মুক্ত বিশ্ববিদ্যালয়ে বিএ কোর্সে ভর্তি হন। তিনি ঢাকায় থাকলেও তাঁর হয়ে নরসিংদীতে বিএ পরীক্ষা দিচ্ছেন প্রক্সি পরীক্ষার্থীরা। ওই পরীক্ষায় আটজন ছাত্রী এই নারী সাংসদের হয়ে পরীক্ষা দিয়েছেন।জানতে চাইলে জেলা আওয়ামী লীগের সভাপতি ও সদর আসনের সাংসদ মোহাম্মদ নজরুল ইসলাম জানান, প্রতারণা করে ওই পরীক্ষায় অংশ নিয়ে তামান্না নুসরাত দেশ-বিদেশে মানুষের কাছে দুর্নাম কুড়িয়েছেন। এর মাধ্যমে আমাদের সুনাম নষ্ট হয়েছে। তাই তাঁকে দলীয় পদ থেকে বহিষ্কারের নীতিগত সিদ্ধান্ত আমরা নিয়েছি। পরবর্তী ব্যবস্থা নেবে কেন্দ্র। বর্ধিত সভায় উপস্থিত ছিলেন শিল্পমন্ত্রী নুরুল মজিদ মাহমুদ, জেলা আওয়ামী লীগের সভাপতি ও সদর আসনের সাংসদ মোহাম্মদ নজরুল ইসলাম, পলাশ আসনের সাংসদ আনোয়ারুল আশরাফ খান, শিবপুর আসনের সাংসদ জহিরুল হক ভূঁইয়া, জেলা আওয়ামী লীগের সাধারণ সম্পাদক ও জেলা পরিষদের চেয়ারম্যান আবদুল মতিন ভূঁইয়া প্রমুখ উপস্থিত ছিল।আরও পড়ুন:জালিয়াতি করায় বাউবিতে সাংসদ তামান্নার রেজিস্ট্রেশন বাতিল