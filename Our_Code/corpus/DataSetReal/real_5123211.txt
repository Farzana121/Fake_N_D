বাজে খেলা দিয়ে ফিরলেন নেইমার
রাজার মতো ফেরা হলো না নেইমারের। খেলা দেখে বোঝা গেল, চোট থেকে ফিরলেও, ছন্দে ফিরতে আরও সময় লাগবে এই ব্রাজিলিয়ান তারকার। ঊরুর চোট থেকে ফেরার পর গতকাল প্রথম মাঠে নেমেছিলেন পিএসজির সবচেয়ে বড় তারকা। দল ২-০ গলে জিতলেও ভালো খেলতে পারেননি নেইমার।লিলের বিপক্ষে গতকাল মাঠে নেমেছিল পিএসজি। নেইমার ছিলেন মূল একাদশেই। নেইমারের সঙ্গে মাউরো ইকার্দি ও অ্যানহেল ডি মারিয়াকে সাজানো হয়েছিল পিএসজির আক্রমণভাগ। নেইমার ছাড়া বাকি দুজনই গোল পেয়েছেন। সেটাই যথেষ্ট ছিল পিএসজির জয়ের জন্য। তবে চোখে পড়েছে বল পায়ে নেইমারের নিষ্প্রভ থাকাটা। ৬৫ মিনিট মাঠে ছিলেন এই তারকা। গোল করতে পারেননি, করাতেও পারেননি। এমনকি গোলমুখে একটা শটও নিতে পারেননি। আক্রমণভাগে সতীর্থদের দিতে পারেননি কোনো গুরুত্বপূর্ণ পাস যা কোনো গোলে ভূমিকা রাখতে পারে। ইকার্দির গোলটায় সহায়তা করেছেন ইদ্রিসা গানা, ডি মারিয়ারটা জুলিয়ান ড্রাক্সলার। মাত্র ৬৩.৯ শতাংশ সময় তাঁর পাস সতীর্থের কাছে গিয়েছে।মাসখানেক আগে পাওয়া ঊরুর চোটটা সেরেছে কিছুদিন আগে। চোট সারার পর এই প্রথম মাঠে নামলেন গতকাল। ফেরাটা স্মরণীয় করে রাখতে পারেননি নেইমারব্যাপারটা নজর এড়ায়নি কোচ টমাস টুখেলেরও। নেইমারের খেলা দেখে ভালো লাগেনি তাঁর। তবে সদ্য চোট থেকে ফেরা নেইমারের কাছ থেকে চোখ ঝলসানো পারফরম্যান্স আশাও করেননি কোচ, ‘আমি ওর বাজে খেলা নিয়ে চিন্তিত নই। তবে আমি জানি না এটা স্বাভাবিক নাকি না। ও ছয় সপ্তাহ খেলেনি, তাই ওর কাছ থেকে ভালো পারফরম্যান্স আমি আশাও করিনি। ওর মতো গতিশীল খেলোয়াড়ের জন্য ছয় সপ্তাহ মাঠের বাইরে থাকা অনেক বড় ব্যাপার। আজকে ওর খেলা নিখুঁত ছিল না। যখন যে কাজটা করতে হবে, তখন সেটা করতে পারেনি।’বাজে যে খেলেছেন, সেটা নিজেও বুঝেছেন। ম্যাচের ৬৫ মিনিটে তাঁর পরিবর্তে মাঠে নেমেছিলেন ফরাসি স্ট্রাইকার কিলিয়ান এমবাপ্পে। নেইমার সরাসরি মাঠ থেকে ড্রেসিংরুমে চলে গেছেন। সতীর্থদের সঙ্গে ডাগ আউটে বসে বাকি ম্যাচ দেখেননি। তবে নেইমারের এ আচরণ নিয়ে মুখ খুলতে রাজি হননি টুখেল, ‘এটা স্বাভাবিক। অনেক খেলোয়াড়কেই মাঠ থেকে তুলে নেওয়ার পর সাইডলাইনে না বসে সরাসরি ড্রেসিংরুমে চলে যায়। আমি দেখিনি ও সরাসরি সেখানে চলে গিয়েছিল কি না, কেননা আমি তখন মনোযোগ দিয়ে খেলা দেখছিলাম। এ ব্যাপারে আমি এর থেকে বেশি কিছু বলতে রাজি নই।’ম্যাচ জিতে লিগে নিজেদের শীর্ষস্থান বজায় রেখেছে পিএসজি। দ্বিতীয় স্থানে থাকা মার্শেইয়ের চেয়ে ১১ পয়েন্ট এগিয়ে আছে তারা।