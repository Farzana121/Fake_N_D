সেই টেনিস কর্মকর্তাকে বহিষ্কার করা হয়েছে
কিশোরী খেলোয়াড়কে যৌন হয়রানির অভিযোগে টেনিস ফেডারেশনের সাধারণ সম্পাদক গোলাম মোর্শেদকে বহিষ্কার করা হয়েছে। জাতীয় ক্রীড়া পরিষদের সচিব মাসুদ করিম বিষয়টি নিশ্চিত করেছেন। একই সঙ্গে মাসুদ করিমকে টেনিস ফেডারেশনের অতিরিক্ত দায়িত্ব দেওয়া হয়েছে।গতকাল বুধবার যৌন হয়রানির অভিযোগে নারী ও শিশু নির্যাতন দম আইনে টেনিসের সাধারণ সম্পাদকের বিরুদ্ধে গুলশান থানায় মামলা করে সেই ভুক্তভোগী কিশোরী টেনিস খেলোয়াড়ের পরিবার।আইটিএফ টেনিস টুর্নামেন্টে খেলতে পশ্চিমা একটি দেশ থেকে সম্প্রতি বাংলাদেশে আসে সেই কিশোরী টেনিস খেলোয়াড়। ওই কিশোরীর অভিযোগ, টেনিস ফেডারেশনের সাধারণ সম্পাদক তাকে একদিন বাইরে ডিনারে আমন্ত্রণ জানায়। কিন্তু ফেডারেশনের সাধারণ সম্পাদক নিজের প্রাইভেট কারে অশোভন আচরণ করেন। মেয়েটি এর প্রতিবাদও জানায়। পরে তাঁর বাসায় নিয়ে গিয়ে আবারও শ্লীলতাহানির চেষ্টা করেন।আরও পড়ুন: যৌন হয়রানির অভিযোগে টেনিস কর্মকর্তার বিরুদ্ধে মামলা