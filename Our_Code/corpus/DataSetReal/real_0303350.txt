জেএমবির আমিরকে গ্রেপ্তার করেছে সিটিটিসি
জঙ্গি সংগঠন জামাআতুল মুজাহিদীন বাংলাদেশের (গতকাল রোববার রাতে ডিএমপির কাউন্টার টেররিজম অ্যান্ড ট্রান্সন্যাশনাল ক্রাইম (সিটিটিসি) রাজধানীর ভাটারার সাইদনগর এলাকা থেকে তাঁদের গ্রেপ্তার করে। গ্রেপ্তার করা তিনজনের মধ্যে আবু রায়হানকে জেএমবির আমির বলে জানিয়েছে পুলিশ।অতিরিক্ত পুলিশ কমিশনার মনিরুল ইসলাম আজ সোমবার মিন্টো রোডে ডিএমডির মিডিয়া সেন্টারে সংবাদ সম্মেলনে এ কথা জানান।সংবাদ সম্মেলনে জানানো হয়, এঁদের কাছ থেকে ১৫০টি ডেটোনেটর, ছুরি, ২০টি জেল জাতীয় বিস্ফোরক উদ্ধার করা হয়েছে।পুলিশ কর্মকর্তা মনিরুল ইসলাম বলেন, আবু রায়হান টঙ্গীতে তামিরুল মিল্লাত মাদ্রাসায় লেখাপড়া করা অবস্থায় ২০১০ সালে মৃত তালহা এবং মৃত ডা. নজরুলের মাধ্যমে জেএমবিতে যোগদান করেন। সংগঠনের প্রতি একাত্মতা এবং বিশ্বস্ততার কারণে ২০১২ সালে সংগঠনের সিদ্ধান্তে তিনি কক্সবাজারে গিয়ে লেখাপড়াসহ চট্টগ্রাম ও কক্সবাজার এলাকার দাওয়াতি শাখার প্রধানের দায়িত্ব নিয়ে দাওয়াতি কার্যক্রম পরিচালনা করতে শুরু করেন। ওই সময় তালহা প্রশিক্ষণ দেওয়ার জন্য ১ ব্যাগ কমান্ডো ছুরি আবু রায়হানকে দেন। ২০১৩ সালের মাঝামাঝি সংগঠনের সিদ্ধান্তে গ্রেপ্তার করা আবু রায়হান জঙ্গি খোকনের চাচাতো শ্যালিকাকে বিয়ে করেন। আবু রায়হান ওই ছুরির ব্যাগ কক্সবাজারের নুরুল হাকিমকে দেন।গ্রেপ্তার করা হাবিবুর রহমান জেএমবির ইসাবা গ্রুপের প্রধান হিসেবে সংগঠন পরিচালনার অর্থ সংগ্রহের জন্য বিভিন্ন স্থানে ডাকাতি করেন। তিনি গত বছরের ২৯ মার্চ দক্ষিণখান থানার পীর সাহেবের বাড়িতে ডাকাতির সময় ধরা পড়েন। কারাগার থেকে জামিনে মুক্তি পাওয়ার পর তিনি পুনরায় জঙ্গি কার্যক্রম শুরু করেন।