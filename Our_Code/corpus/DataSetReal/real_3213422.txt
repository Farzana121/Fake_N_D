বিসিএস নন ক্যাডারে চিকিৎসক নিয়োগের উদ্যোগ
চিকিৎসকদের বিশেষ বিসিএস ৩৯ তম থেকে অপেক্ষমাণ নন ক্যাডার থেকে চিকিৎসক নিয়োগের উদ্যোগ দিচ্ছে বাংলাদেশ সরকারি কর্ম কমিশন(পিএসসি)। পিএসসির একাধিক নির্ভরযোগ্য সূত্র প্রথম আলোকে বিষয়টি নিশ্চিত করেছে।এই বিসিএসে গত মঙ্গলবার ৪ হাজার ৪৪৩ জন চিকিৎসককে স্বাস্থ্য ক্যাডারে নিয়োগ দিয়ে প্রজ্ঞাপন জারি করে জনপ্রশাসন মন্ত্রণালয়। ৮ ডিসেম্বর তাঁদের যোগদান করার নির্দেশনা দেওয়া হয়েছে।৩৯তম বিশেষ বিসিএসে পিএসসি থেকে ৪ হাজার ৭৯২ জন চিকিৎসক নিয়োগের সুপারিশ করা হয়। এরপরই ৩৯তম বিসিএসে উত্তীর্ণ নন-ক্যাডার ৮ হাজার ৩৬০ জনের নাম ঘোষণা করা হয়।এই বিসিএসের ৮ হাজার ৩৬০ জন ক্যাডার হিসেবে অন্তর্ভুক্তির জন্য বেশ কিছুদিন থেকে আন্দোলন করে আসছে। অবশ্য পিএসসি ৩৯ বিসিএসের চূড়ান্ত সুপারিশের আগে ওই বিসিএস থেকে প্রায় দুই হাজার চিকিৎসক বেশি নিয়োগের উদ্যোগ নেয়। তবে এতে জনপ্রশাসন মন্ত্রণালয় সারা দেয়নি।পিএসসি সূত্র জানায়, অপেক্ষমাণ নন ক্যাডারের তালিকা থেকে মেধা অনুসারে ২০০-২৫০ জন সহকারী চিকিৎসক বা সার্জন নিয়োগ দেওয়ার কথা ভাবা হচ্ছে। পিএসসি ইত মধ্যে কিছু শূন্য পদের তালিকা পেয়েছে। সেখানে চিকিৎসক নিয়োগের সুযোগ আছে। সেই তালিকা পেয়েই নন ক্যাডার থেকে নিয়োগের জন্য কাজ করছে পিএসসি।এ ব্যাপারে পিএসসির চেয়ারম্যান মোহম্মাদ সাদিক প্রথম আলোকে বলেন, আমরা এ বিষয়ে কাজ করছি। সময় হলেই এ বিষয়ে জানা যাবে।প্রজ্ঞাপনে সহকারী সার্জন পদে ৪ হাজার ২০৩ জন ও সহকারী ডেন্টাল সার্জন পদে ২৪০ জন চিকিৎসককে নিয়োগ দেওয়ার কথা বলা হয়েছে। নির্ধারিত তারিখে চাকরিতে যোগদান না করলে তিনি চাকরিতে যোগদান করতে সম্মত নন বলে ধরে নেওয়া হবে এবং এ নিয়োগপত্র বাতিল হয়ে যাবে বলে উল্লেখ করা হয়েছে।গত বছরের ১০ এপ্রিল ৩৯তম বিশেষ বিসিএসের আবেদন কার্যক্রম শুরু হয়, শেষ হয় ৩০ এপ্রিল। পরে ওই বছরের ৩ আগস্ট এই বিসিএসের প্রিলিমিনারি পরীক্ষা হয়, এতে ৩৭ হাজার ৫৮৩ জন অংশ নেন। পরীক্ষায় পাস করেন মোট ১৩ হাজার ৭৫০ জন চিকিৎসক। এর মধ্যে সহকারী সার্জন পদে ১৩ হাজার ২১৯ চিকিৎসক ও ৫৩১ জন সহকারী ডেন্টাল সার্জন পদে উত্তীর্ণ হন।