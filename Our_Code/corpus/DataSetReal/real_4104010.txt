বন্ধুর বিয়ে থেকে ফিরে অসুস্থ দীপিকা
১৪ নভেম্বর বলিউডের তারকা দম্পতি দীপিকা পাড়ুকোন ও রণবীর সিংয়ের প্রথম বিবাহবার্ষিকী। এর আগে বন্ধুর বিয়েতে অংশ নেওয়ার জন্য সম্প্রতি বেঙ্গালুরু যান দীপিকা পাড়ুকোন। জানা গেছে, সেখান থেকে মুম্বাই ফেরার পর তিনি অসুস্থ হয়ে পড়েছেন। তবে কী হয়েছে, তা তিনি জানাননি। শুধু টুইটারে লিখেছেন, ‘বন্ধুর বিয়ের অনুষ্ঠানে অতিরিক্ত হুড়োহুড়ি করার ফল!’বিয়ের অনুষ্ঠানের ফাঁকে বন্ধু ভিনিতা চৈতন্য আর উর্বশী কেশওয়ানির সঙ্গে তোলা ছবি টুইটারে পোস্ট করেছেন। বন্ধুর বিয়েতে কখনো দীপিকা পাড়ুকোনকে দেখা গেছে কালো আর সোনালি রঙের লেহেঙ্গায়, আবার কখনো সোনালি রঙের শাড়িতে। অনুষ্ঠানে দীপিকা পাড়ুকোনের সঙ্গে ছিলেন তাঁর বোন আনিশা পাড়ুকোনও।এর আগে দীপিকা পাড়ুকোনকে মুম্বাই বিমানবন্দরে দেখা যায়। তখন তিনি তাঁর নিজের শহর বেঙ্গালুরুর উদ্দেশে পাড়ি দেন। দীপিকা সেদিন পরেছিলেন ছাই রঙা টার্টেল নেকের ঢিলেঢালা টপ। আর একই রঙের ফ্লেয়ার্ড বটম ট্রাউজার। তাঁর চোখে ছিল মানানসই রোদচশমা, পায়ে ছিল হালকা বাদামি রঙের জুতা।সেদিনও দীপিকা ছিলেন অত্যন্ত স্টাইলিশ। তবে সবচেয়ে বেশি নজর কেড়েছে তাঁর সঙ্গে নেওয়া ব্যাগটি। লুই ভিতোর এই ট্রাভেল ব্যাগটি ছিল তাঁর এই সফরের সঙ্গী। তবে এর দাম শুনলে অবাক হতেই হবে। ব্রাউন রঙের এই ট্রাভেল ব্যাগের দাম ১ লাখ ৪৬ হাজার ৫৫৩ টাকা। আর এই দামে আজ যে কেউ ৩৭ গ্রাম স্বর্ণ কিনতে পারবেন।বিয়ের পর দীপিকাকে প্রথম দেখা যাবে মেঘনা গুলজারের ‘ছপাক’ ছবিতে। স্বামী রণবীর সিংয়ের সঙ্গে তাঁকে দেখা যাবে ‘এইটি থ্রি’ সিনেমায়। সম্প্রতি শোনা গেছে, ‘মহাভারত’ ছবিতে তিনি দ্রৌপদীর চরিত্রে অভিনয় করবেন।