যুক্তরাজ্যের রাজকীয় নৌবাহিনীতে যোগ দিলেন ময়মনসিংহের মেহেদী
স্কাউটের স্বেচ্ছাসেবী হিসেবে যুক্তরাজ্যে গিয়েছিলেন ময়মনসিংহের মো. মেহেদী হাসান। ১০ সপ্তাহের প্রশিক্ষণ শেষে বাংলাদেশের ২২ বছরের এ তরুণ এখন যুক্তরাজ্যের রাজকীয় নৌবাহিনীর পাচক। সামরিক পেশার প্রস্তুতি হিসেবে সম্প্রতি যুক্তরাজ্যের নৌবাহিনীর প্রশিক্ষণ কেন্দ্র এইচএমএস রালেইয়ে তার ১০ সপ্তাহের প্রশিক্ষণ সম্পন্ন হয়েছে। ওই প্রশিক্ষণে শীর্ষস্থান অধিকার করে ক্যাপ্টেনস পদক পান মেহেদী হাসান।