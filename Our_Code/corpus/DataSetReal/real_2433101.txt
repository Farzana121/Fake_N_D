‘মনে হয়েছিল ট্রেনটি ১০ হাত ওপরে উঠে গেছে’
‘এত জোরে ধাক্কা খায় যে, মনে হয়েছিল ট্রেন ১০ হাত ওপরে উঠে গেছে। আমার শরীর এক ধাক্কায় ওপরে উঠে নিচে আসনের ওপর আছড়ে পড়ে। ভেবেছিলাম কেউ বোমা মেরেছে।’ —দুর্ঘটনাকবলিত উদয়ন এক্সপ্রেসের যাত্রী কাওসার দুর্ঘটনার ওই মুহূর্তের বর্ণনা এভাবেই দিলেন। তিনি এখন কুমিল্লা মেডিকেল কলেজ হাসপাতালের ক্যাজুয়ালিটি বিভাগের পুরুষ ওয়ার্ডে চিকিৎসাধীন। তাঁর পাজরের হাড় ভেঙে গেছে। পায়েও আঘাত পেয়েছেন।