রাতে স্বরাষ্ট্রমন্ত্রীর সঙ্গে বৈঠক: নতুন আইন স্থগিত করে সংশোধনের আশ্বাস চান তাঁরা
নতুন সড়ক পরিবহন আইন সংশোধনের দাবিতে পরিবহন শ্রমিকদের আকস্মিক কর্মবিরতির কারণে চট্টগ্রামে গাড়ি চলাচল কমে যায়। পরিবহন শ্রমিকেরা চট্টগ্রামের অলংকার মোড়ে অবস্থান নিয়ে গাড়ি চলাচলে বাধা দিলে চট্টগ্রাম-ঢাকা মহাসড়ক ফাঁকা হয়ে যায়। এতে চট্টগ্রামের সঙ্গে রাজধানী ঢাকাসহ সারা দেশের সড়ক যোগাযোগ বিচ্ছিন্ন হয়ে পড়ে।