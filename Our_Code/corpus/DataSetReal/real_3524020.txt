গোলাপি টেস্টে আরেক ভাবনা ‘গোধূলি’
গোলাপি বলের দিবারাত্রির টেস্ট। এমনিতেই শঙ্কার শেষ নেই। ফ্লাড লাইটের আলোতে বল বাড়তি সুইং করবে কিনা, নভেম্বরের সন্ধ্যার শিশিরে বল ধরতে স্পিনারদের কেমন নাকাল হতে হবে। কিন্তু সবকিছু ছাপিয়ে নতুন ভাবনা, শঙ্কা এখন গোধূলি বেলা। সন্ধ্যা নামার ঠিক আগে দিয়ে যে পরিবেশ তাতে নাকি গোলাপি বলটা কমলা রঙের হয়ে চোখে লাগে। বাংলাদেশের স্পিন বোলিং কোচ ড্যানিয়েল ভেট্টরি নিজেও কিছুটা চিন্তিত এই সময়টা নিয়ে। আজ কলকাতায় সংবাদমাধ্যমকে সেটি জানালেনও।গোলাপি বল একটা রহস্যই হয়ে থাকছে বাংলাদেশের ক্রিকেটারদের কাছে। যদিও ২০১৩ সালে একটি প্রথম শ্রেণির ম্যাচে গোলাপি বল ব্যবহৃত হয়েছিল। ভারতীয় ক্রিকেটারদের অবশ্য গোলাপি বলে প্রথম শ্রেণির ম্যাচ খেলার অভিজ্ঞতা আছে।