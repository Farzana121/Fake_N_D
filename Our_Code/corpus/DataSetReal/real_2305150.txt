নিখোঁজের ৩ দিন পর শিশুর বালুচাপা লাশ উদ্ধার
নিখোঁজ হওয়ার তিন দিন পর বালু চাপা দেওয়া অবস্থায় মো. মাহিন (৮) নামের এক শিশুর লাশ উদ্ধার করেছে দক্ষিণ কেরানীগঞ্জ থানা-পুলিশ। গত বৃহস্পতিবার বিকেল থেকে শিশুটি নিখোঁজ ছিল।দক্ষিণ কেরানীগঞ্জ থানার ভারপ্রাপ্ত কর্মকর্তা (ওসি) মোহাম্মদ শাহজামান বলেন, এলাকাবাসীর কাছ থেকে সংবাদ পেয়ে ঘটনাস্থলে গিয়ে পুলিশ শিশুর লাশ উদ্ধার করে। পরে শিশুটির বাবা ঘটনাস্থলে গিয়ে লাশ শনাক্ত করেন। এ ঘটনায় থানায় একটি হত্যা মামলা করা হয়েছে। এ ব্যাপারে তদন্ত চলছে।