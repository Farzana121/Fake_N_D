ঢাকার গাছপালাও বড় বিপদে
ঢাকা শহরে দূষণ যেমন বাড়ছে, তেমনি তা মোকাবিলার রক্ষাকবচ সবুজ গাছপালাও কমে আসছে। এবার কোনোরকমে টিকে থাকা সেই সবুজের জন্য নতুন বিপদের কথা শোনালেন বিজ্ঞানীরা। তাঁরা বলছেন, যানবাহনের ক্ষতিকর গ্যাস ও অতিক্ষুদ্র বস্তুকণার দূষণের মাত্রা এতটাই যে ঢাকা শহরের গাছপালা টিকে থাকার ক্ষমতা হারাচ্ছে। যতটুক সবুজ টিকে আছে, তা-ও এ দূষণে কত দিন বেঁচে থাকবে, তা নিয়ে আছে আশঙ্কা।