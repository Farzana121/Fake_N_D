সম্রাটকে রোববার রিমান্ডে নিয়ে জিজ্ঞাসাবাদ শুরু করবে দুদক
অনলাইন ক্যাসিনো ব্যবসায়ী সেলিম প্রধানকে জিজ্ঞাসাবাদ শেষ করেছে গত রোববার দুপুর ১২টার দিকে সেলিম প্রধানকে সাত দিনের রিমান্ডে জিজ্ঞাসাবাদের জন্য সেগুনবাগিচায় দুদকের প্রধান কার্যালয়ে আনা হয়। কিন্তু প্রয়োজনীয় তথ্য পেয়ে যাওয়ায় নির্ধারিত সময়ের দুদিন আগেই তাঁকে ফেরত পাঠানো হয় বলে দুদক সূত্র প্রথম আলোকে জানিয়েছে।সূত্র জানায়, পাঁচ দিনের জিজ্ঞাসাবাদে সেলিম প্রধানের কাছ থেকে মামলার তদন্তসংশ্লিষ্ট অনেক তথ্য পাওয়া গেছে। এর মধ্যে আছে দেশে অনলাইন ক্যাসিনো ব্যবসা, তাঁর মালিকানাধীন প্রতিষ্ঠানগুলোর তথ্য। সেলিমের সম্পদ সম্পর্কেও বেশ কিছু সুনির্দিষ্ট তথ্য পাওয়া গেছে।এদিকে ঢাকা মহানগর দক্ষিণ যুবলীগের বহিষ্কৃত সভাপতি ইসমাইল হোসেন চৌধুরী সম্রাটকে জ্ঞাত আয়বহির্ভূত সম্পদ অর্জনের মামলায় রোববার থেকে রিমান্ডে এনে জিজ্ঞাসাবাদ করবে দুদক।দুদকের আবেদনের পরিপ্রেক্ষিতে গত রোববার সম্রাটের রিমান্ড মঞ্জুর করেন আদালত। সূত্র জানিয়েছে, সম্রাটের বিপুল সম্পদের তথ্য পাওয়া গেলেও সুনির্দিষ্টভাবে ২ কোটি ৯৪ লাখ টাকার অবৈধ সম্পদের প্রমাণের ওপর ভিত্তি করে তাঁর বিরুদ্ধে মামলা হয়। রিমান্ডে জিজ্ঞাসাবাদে সম্রাটের সম্পদের তথ্য উদ্ধারের চেষ্টা করবে সংস্থাটি।শফিকের বিরুদ্ধে মামলা শিক্ষা ভবনের টেন্ডারবাজির প্রধান নিয়ন্ত্রক হিসেবে পরিচিত যুবলীগের নেতা মো. শফিকুল ইসলামের বিরুদ্ধে অবৈধ সম্পদ অর্জনের বিরুদ্ধে মামলা করেছে দুর্নীতি দমন কমিশন (দুদক)। এখন পর্যন্ত তাঁর প্রায় সাড়ে ১৪ কোটি টাকার অবৈধ সম্পদের তথ্যপ্রমাণ পেয়েছে সংস্থাটি।গতকাল বৃহস্পতিবার দুদকের ঢাকা–১ সমন্বিত জেলা কার্যালয়ে শফিকুলের বিরুদ্ধে মামলা করেন সংস্থাটির সহকারী পরিচালক মোহাম্মদ নেয়ামুল আহসান গাজী। সংস্থার মুখপাত্র প্রণব কুমার ভট্টাচার্য মামলার বিষয়টি প্রথম আলোকে নিশ্চিত করেছেন।