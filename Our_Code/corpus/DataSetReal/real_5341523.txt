নিহত ব্যক্তিদের পরিবারকে ১ লাখ টাকা করে দেওয়া হবে: রেলমন্ত্রী
ব্রাহ্মণবাড়িয়ার কসবায় দুই ট্রেনের সংঘর্ষে ১৬ জন নিহতের ঘটনায় দুর্ঘটনাস্থল পরিদর্শন করেছেন রেলমন্ত্রী নূরুল ইসলাম সুজন। তিনি বলেন, নিহত ব্যক্তিদের পরিবারকে এক লাখ টাকা করে ক্ষতিপূরণ দেওয়া হবে। আর আহতদের প্রত্যেককে ১০ হাজার টাকা করে দেওয়া হবে।গতকাল সোমবার দিবাগত রাত ২টা ৪৮ মিনিটে উপজেলার মন্দবাগে চট্টগ্রাম থেকে ঢাকাগামী তূর্ণা নিশীথা ও সিলেট থেকে চট্টগ্রামগামী উদয়ন এক্সপ্রেস ট্রেনের মধ্যে সংঘর্ষের এ ঘটনা ঘটে। এ সময় একটি ট্রেনের একাধিক বগি আরেকটি ট্রেনের কয়েকটি বগির ওপরে উঠে যায়।রেলমন্ত্রী বলেন, তূর্ণা নিশীথা ট্রেনের চালক, সহকারী চালক এবং ট্রেনের গার্ড আবদুর রহমানকে সাময়িক বরখাস্ত করা হয়েছে।এ ঘটনায় এখন পর্যন্ত ১৬ জনের লাশ উদ্ধার করা হয়েছে। আহত হয়েছেন শতাধিক যাত্রী। ঘটনাস্থলের কাছে একটি অস্থায়ী ক্যাম্প খোলা হয়েছে। অস্থায়ী তথ্যকেন্দ্রে নিহত লোকজনের পরিচয় দিয়ে লাশ নিতে আসছেন স্বজনেরা। অনেকেই এখনো তাঁদের প্রিয়জনকে খুঁজে বেড়াচ্ছেন। ফায়ার সার্ভিস, পুলিশ, রেলওয়ে কর্তৃপক্ষ ও স্থানীয় বাসিন্দারা উদ্ধারকাজ চালাচ্ছেন।আরও পড়ুন:কসবায় দুটি ট্রেনের সংঘর্ষট্রেন দুর্ঘটনায় ৩টি তদন্ত কমিটি গঠন‘তূর্ণা নিশীথা সিগন্যাল অমান্য করে’ব্রাহ্মণবাড়িয়ায় দুই ট্রেনের সংঘর্ষে কমপক্ষে ১৫ জন নিহত‘মনে হয়েছিল ট্রেনটি ১০ হাত ওপরে উঠে গেছে’ 