জাতীয় বিশ্ববিদ্যালয়ের পরীক্ষার সংশোধিত সময়সূচি প্রকাশ
জাতীয় বিশ্ববিদ্যালয়ের অধীনে ২০১৯ সালের স্নাতক দ্বিতীয় বর্ষের পরীক্ষার সংশোধিত সময়সূচি প্রকাশ করা হয়েছে। বিশ্ববিদ্যালয়ের জনসংযোগ, তথ্য ও পরামর্শ দপ্তরের পরিচালক (ভারপ্রাপ্ত) মো. ফয়জুল করিম প্রথম আলোকে বিষয়টি নিশ্চিত করেছেন।ফয়জুল করিম জানান, পরিবর্তিত সময়সূচি অনুযায়ী স্নাতক দ্বিতীয় বর্ষের পরীক্ষা ১৪ নভেম্বর শুরু হয়ে আগামী ২৩ ডিসেম্বর পর্যন্ত চলবে। প্রতিদিন বেলা একটা থেকে পরীক্ষা শুরু হবে। পরীক্ষার বিস্তারিত সময়সূচি জাতীয় বিশ্ববিদ্যালয়ের ওয়েবসাইটে পাওয়া যাবে।এর আগে গত ১৪ অক্টোবর এক বিজ্ঞপ্তিতে স্নাতক দ্বিতীয় বর্ষের পরীক্ষা স্থগিত করা হয়। 