বুড়িগঙ্গার তীরে বাজার বসাল বিআইডব্লিউটিএ
বুড়িগঙ্গা নদীর পাড়ে ওয়াইজঘাট থেকে সোয়ারীঘাট পর্যন্ত একসময় ছিল শত শত আড়ত ও দোকানপাট। মাস ছয়েক আগে নদীর পাড় থেকে এসব স্থাপনা অপসারণ করেছে বাংলাদেশ অভ্যন্তরীণ নৌপরিবহন কর্তৃপক্ষ (বিআইডব্লিউটিএ)। কিন্তু এখন ওই জায়গাতেই বাজার বসিয়েছে খোদ বিআইডব্লিউটিএ। ফলে উচ্ছেদের পর নদীর পাড়ে যে নান্দনিক পরিবেশ সৃষ্টি হয়েছিল, তা আবার হারিয়ে গেছে।