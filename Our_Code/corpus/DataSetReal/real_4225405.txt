কলকাতার গল্পটা সোয়া দুই দিনের
কলকাতা টেস্টেও ইনিংস ব্যবধানে হারল বাংলাদেশ। দুই ম্যাচের এ সিরিজে প্রতিবারই ইনিংস ব্যবধানে জিতে দারুণ এক রেকর্ডের মুখ দেখেছে ভারতকলকাতা টেস্টের ভাগ্য নির্ধারিত হয়ে গিয়েছিল কালই। ম্যাচ তিন দিনে টেনে নিতে পারাই সবেধন নীলমণি সাফল্য ছিল বাংলাদেশের জন্য। আজ ম্যাচের তৃতীয় দিনে মাত্র ৮.৪ ওভার টিকতে পেরেছে বাংলাদেশ। দ্বিতীয় ইনিংসে ১৯৫ রানে অলআউট হয় তারা। এতে ইনিংস ও ৪৬ রানের ব্যবধানে জয় পেল ভারত। দুই ম্যাচের টেস্ট সিরিজও স্বাগতিকেরা জিতে নিল ২-০ ব্যবধানে।৬ উইকেটে ১৫২ রান নিয়ে আগের দিনের খেলা শেষ করেছিল বাংলাদেশ। ৫৯ রানে অপরাজিত ছিলেন মুশফিক। আজ তাঁর সঙ্গে নেমে বেশিক্ষণ টিকতে পারেননি এবাদত হোসেন। ৪ বলা খেলা এ পেসারকে তুলে নেন উমেশ যাদব। মুশফিক এরপরই হাত খুলে খেলতে শুরু করেন। ৭৪ রানে তিনিও উমেশেরই শিকার হন। ৯৬ বলের এ ইনিংসে ভালো লড়াই করেছেন বাংলাদেশের এ ব্যাটসম্যান। শেষ উইকেট হিসেবে আল আমিনকে তুলে নেন উমেশ। কাল হ্যামস্ট্রিংয়ে চোট পেয়ে মাঠ ছাড়া মাহমুদউল্লাহ আজ ব্যাটিংয়ে নামতে পারেননি।ইডেন গার্ডেনসে এ জয় তুলে নিয়ে একটি রেকর্ডও গড়ল ভারত। ইতিহাসের প্রথম দল হিসেবে টানা ম্যাচে ইনিংস ব্যবধানে জিতল বিরাট কোহলির দল। ভারতের এটি টানা সপ্তম টেস্ট জয়, যা তাঁদের ইতিহাসে এই প্রথম। ঘরের মাঠে এ ম্যাচ দিয়ে এই প্রথমবারের মতো স্পিনারদের উইকেট নেওয়া ছাড়াই টেস্ট জিতল ভারত। বাংলাদেশের সবগুলো উইকেটই নিয়েছেন ভারতের পেসাররা। বাংলাদেশের দ্বিতীয় ইনিংসে ৫ উইকেট উমেশ যাদবের। ৪ উইকেট ইশান্ত শর্মার।